Aloitin tehtävän tekemisen lukemalla huolellisesti läpi koko tehtävänannon. Päätin käyttää tehtävään VS Codea ja sen sisään rakennettua Codex AI-työkalua.

Seuraavaksi pyysin Codexia rakentamaan minulle tämän API:n ohjeiden mukaisesti ja itse päättämilläni teknisillä ehdoilla (Prompt 1).

Codexin rakennettua raa'an version kävin sen huolellisesti läpi ja etsin mahdollisia virheitä/parannus mahdollisuuksia.

Codex oli mielestäni onnistunut tekemään rakenteellisesti hyvän ja toimivan API:n. Se sisälsi hyvin kaikki keskeiset toiminnot: varauksen luonti, listaus ja poisto sekä päällekkäisyyksien eston. Codex teki myös README.md:n valmiiksi ja lisäsi sinne itse muutaman oletuksen. Mielestäni tämä oli hyvä lisä, joten jätin ne. Löysin kuitenkin hieman mahdollisia parannuksia ja viimeisteltäviä asioita käyttäjän näkökulmasta katsoen. Listaan ne tähän.

1. Virheviestien ja dokumentaation parantaminen

    Muutin kaikki virheviestit suomenkielisiksi ja selkeämmiksi. Alkuperäiset englanninkieliset ja tekniset viestit eivät olleet käyttäjäystävällisiä.
    Samalla päivitin README-dokumentaation suomeksi, jotta se vastaa tehtävän kontekstia ja on helppo ymmärtää.

2. Virheenkäsittelyn yhtenäistäminen

    Refaktoroin virheenkäsittelyn siten, että kaikki virheet käsitellään yhdessä paikassa Expressin middlewarella.
    Tämä poisti toisteista koodia ja teki API:n toiminnasta selkeämpää sekä helpommin ylläpidettävää.

3. Aikavalidoinnin tarkentaminen

    Paransin varauksen aikatarkistuksia niin, että varaus ei voi alkaa tai loppua menneisyydessä.
    Lisäsin myös pienen toleranssin, jotta millisekuntitason erot eivät aiheuta virheellisiä hylkäyksiä.
    Tämä tekee sovelluksesta luotettavamman ja realistisemman oikeassa käytössä.

4. .gitignore lisäys

    Lisäsin projektiin .gitignore-tiedoston, jotta node_modules ei päädy GitHubiin. Tämä pitää repositorion siistinä ja noudattaa yleisiä Node.js-projektien käytäntöjä.